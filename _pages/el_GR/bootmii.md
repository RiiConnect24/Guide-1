---
title: "Αντίγραφο ασφαλείας με το BootMii"
---

{% include toc title="Table of Contents" %}

Αν χρειάζεστε βοήθεια με οτιδήποτε σχετικά με αυτό τον οδηγό, επισκεφθείτε [το RiiConnect24 Discord](https://discord.gg/b4Y7jfD) (προτείνεται) ή [στείλτε μαε e-mail στο support@riiconnect24.net](mailto:support@riiconnect24.net).
{: .notice--info}

![BootMii Logo](/images/bootmii.png)

Μία από τις πιο σημαντικές δυνατότητες το BootMii είναι η ικανότητα αποθήκευσης και επαναφοράς αντιγράφου ασφαλείας του αποθηκευτικού χώρου NAND του Wii. Θα σας εξηγήσουμε πώς να κάνετε τέτοιο αντίγραφο ασφαλείας. Αργότερα μπορείτε να επαναφέρετε αυτό το αντίγραφο για οποιοδήποτε λόγο. Προτείνουμε να δημιουργείτε αντίγραφα NAND τακτικά ή πριν κάνετε κάποια επικίνδυνη αλλαγή στην κονσόλα σας (και αν ξέρετε τι κάνετε, δεν θα χρειαστεί να κάνετε κάποια επικίνδυνη αλλαγή).

#### Απαιτήσεις
* Μία κάρτα SD με τουλάχιστον 512MB ελεύθερου χώρου

#### Οδηγίες
Αν εγκαταστήσατε το BootMii ως Boot2 στο προηγούμενο βήμα, θα χρειαστεί να ξεκινήσετε το BootMii επανεκκινώντας την κονσόλα. Προσπεράστε τα βήματα 1-2 αν αυτό ισχύει.
{: .notice--info}
1. Ξεκινήστε το Κανάλι Homebrew.
2. Πατήστε το πλήκτρο HOME, και επιλέξτε "Εκκίνηση BootMii".
   - Η πλοήγηση στο BootMii δεν είναι δυνατή με τη χρήση χειριστηρίου Wii. Πρέπει ή να χρησιμοποιήσετε τα πλήκτρα στην κονσόλα σας ή ένα χειριστήριο GameCube συνδεδεμένο στην θύρα 1. Για να πλοηγηθείτε μεταξύ επιλογών, πατήστε το κουμπί POWER στο Wii σας (ή το δεξί +Σταυρό Ελέγχου στο χειριστήριο GameCube). Έχετε κατά νου πως όταν χρησιμοποιείτε τα πλήκτρα στην κονσόλα, είναι δυνατόν να πλοηγηθείτε μόνο δεξιά αλλά αν περάσετε την τελευταία επιλογή, θα γυρίσετε στην πρώτη. Αυτό δεν ισχύει στα χειριστήρια GameCube• Μπορείτε να κατευθυνθείτε αριστερά και δεξιά. Για να επιλέξετε μία επιλογή, πατήστε RESET στο Wii σας ή Α στο χειριστήριο GameCube.
3. Επιλέξτε το μενού Επιλογές (αυτό με τα γρανάζια).
4. Επιλέξτε το μενού BackupMii (αυτό με το πράσινο βέλος).
- Το αντίγραφο ασφαλείας της μνήμης NAND θα ξεκινήσει. Μπορείτε να δείτε την πρόοδο στην οθόνη.
- Μην Απενεργοποιήσετε την κονσόλα σας όταν κάνετε αντίγραφο ασφαλείας.
- Τα "Bad Blocks" είναι φυσιολογικά. Μην ανησυχήσετε αν δείτε κάποια σε ένα αντίγραφο NAND
- Μετά από αυτό το βήμα, το αντίγραφο θα επαληθευτεί. Ενώ προτείνεται, μπορεί να παρακαμφθεί πατώντας το πλήκτρο EJECT στην κονσόλα σας.
5. Όταν το αντίγραφο ολοκληρωθεί, βγείτε από την οθόνη αντιγράφου ασφαλείας πατώντας οποιοδήποτε κουμπί.
6. Για να βγείτε από το BootMii, επιλέξτε την επιλογή Πίσω (αυτή με το βέλος) και ύστερα μπορείτε να επιλέξετε είτε την επιλογή Μενού Wii ή την επιλογή Κανάλι Homebrew για να επιστρέψετε εκεί που επιθυμείτε.

Για να επαναφέρετε ένα αντίγραφο ασφαλείας NAND από την κάρτα SD σας, μπορείτε να ακολουθήσετε αυτές τις οδηγίές χρησιμοποιώντας το RestoreMii (η επιλογή δίπλα στο BackupMii με το κόκκινο βέλος).
{: .notice--info}

[Συνεχίστε στην εγκατάσταση του Priiloader](priiloader)<br> Το Priiloader προσθέτει ένα επίπεδο προστασίας από Bricks και το προτείνουμε, ειδικά αν εγκαταστήσατε το BootMii μόνο ως IOS.
{: .notice--info}
